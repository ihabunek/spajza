=============
Juha od mrkve
=============

Sastojci
--------
* 1/2 kg mrkve, narezane na kockice
* veća glavica luka, nasjeckana sitno
* komad od 2-3 cm svježeg đumbira, nasjeckan sitno
* 2 žlice maslinovog ulja
* 1 l pilećeg temeljca

Ako nema pravog temeljca, može i kocka za juhu rastopljena u litri vode.

Opcionalno
----------
* žličica curry paste - za one koji vole hot&spicy
* (ja koristim red thai curry paste, ima ga u mercatoru)
* 1/2 limenke kokosovog mlijeka
* mileram

Priprema
--------
U loncu s debljim dnom zagrijati ulje, dodati luk i pola đumbira.

Dinstati dok luk ne postane proziran (5-10 minuta).

Dodati nasjeckanu mrkvu i dinstati na laganoj vatri 15tak minuta dok mrkva malo
ne omekša.

Zaliti sve s pilećim temeljcem, zakipiti i kuhati na laganoj vatri još 15
minuta.

Procijediti juhu, krute sastojke ubaciti u mikser skupa s ostatkom đumbira.
Miksati dok se ne pretvori u kašu. Alternativno se može koristiti i štapni
mikser.

Kašu umiješati u juhu.

Po želji dodati curry pastu i/ili kokosovo mlijeko.

Kuhati još minutu-dvije da se sve ukomponira.

Poslužiti s žlicom milerama.
